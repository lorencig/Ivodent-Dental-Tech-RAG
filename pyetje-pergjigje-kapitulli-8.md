# Pyetje përgjigje Kapitulli 8

1. Çfarë nënkuptoni me protezë totale?   \
   Protezat totale janë proteza të plota për nofullën e sipërme dhe të poshtme, të cilat përbëhen nga trupi dhe dhëmbët e protezës, të cilat zëvendësonë dhëmbët natyralë dhe kreshtat alveolare. Trupi dhe dhëmbët e protezës janë të ngjashëm në formë dhe madhësi me indin natyror, pasi do te zëvendoësojnë ato edhe në funksion.
2. Ku ndryshon proteza totale nga proteza parciale?   \
   Proteza totale është e lirshme në nofullën pa dhëmbë, gjë që përbën edhe problemin e vërtetë të kësaj proteze. Në rastin e protezave parciale, problemi që duhet zgjidhur është gjetja e ankorimit më të favorshëm teknikisht dhe funksionalisht për pjesnë tjetër të dhëmbëve të mbetur, ndërsa protezat totale duhet të projektohen në mënyrë të tillë që të qëndrojnë në nofulla kur pacienti përtypet dhe kur flet.
3. Cilat masa individuale përfshin dizajni i një proteze totale?   \
   Dizajni i protezës totale përfshin masat e mëposhtme individuale, pa i dhënë përparësi asnjë mase:
4. Ekzaminimi, analiza, planifikimi dhe përgatitja kirurgjikale për nofullën e sipërme dhe të poshtme.
5. Masa funksionale si bazë për modelin anatomik dhe funksional të skajeve dhe bazës së protezës.
6. Regjistrimi i kafshimit me përcaktimin e përafërt të vlerave të përbashkëta.
7. Ngritja e dhëmbëve sipas parimeve të statikës së protezës dhe lëvizjes së nofullës së poshtme, si edhe marrja parasysh e problemeve estetike dhe fonetike.
8. Dizajni i trupit të protezës për të mbështetur muskujt e buzëve dhe faqeve dhe për të rritur retensionin e protezës.
9. Prova përfundimtare e protezës për të eleminuar parakontaktet dhe pikat e presionit.
   4. Cilat detaje topografike mund të dallohen në pjesën e jashtme të gojës?      \
      Ka një ndryshim midis pjesës së jashtme të gojës dhe zgavrës së gojës. Goja është organi ndijor më i rëndësishëm për shijen dhe prekjen, është organi i të folurit dhe komunikimit. Forma e jashtme e gojës ka rëndësi protetike: buzët, faqet dhe forma e fytyrës përcaktojnë tiparet estetike.      \
      Detajet topografike të pjesës së jashtme të gojës janë:
   5. Buza e sipërme (Labium superior)
   6. Zgavra e gojës (Rima oris)
   7. Këndi i gojës (Angulus oris)
   8. Buza e poshtme (Labium inferior)
   9. Sulkusi i mjekrës (Sulcus mentolabialis)
   10. Mjekra (Mentum)
   11. Harku nazo-labial (Sulcus nasiolabialis)
   12. Faqet (Bucca)
   13. Palosja vertikale e buzës së sipërme (Philtrum)
   14. Gropëzat në cepin e gojës (Commissura laborium)
   15. Kuspi i buzës së sipërme (Tuberculum labii superior)
   16. Cilat janë aspektet teknike dentare të topografisë së jashtme të gojës?       \
       Pjesa e jashtme e gojës është hyrja për në zgavrën e gojës, e cila formohet nga buza e sipërme dhe e poshtme. Buzët janë palosje të lëkurës që përmbajnë muskuj dhe gjendra. Buza formohet nga pjesa e kuqe dhe pjesa e mukozës që ndodhet në pjesën vestibulare të gojës. Forma dhe plotësia e buzëve përcaktohet nga forma dhe pozicioni i dhëmbëve anteriorë. Buzët përfshihen në shprehitë e fytyrës dhe zërit dhe mbështesin procesin e kapjes së ushqimit.
   17. Cila është struktura anatomike e zgavrës së gojës?       \
       Vestibular oris (zgavra e gojës) ndodhet midis faqeve dhe buzëve nga njëra anë dhe dhëmbëve dhe kreshtës alveolare nga ana tjetër. Kufijtë e sipërm dhe të poshtëm formojnë fornikset (Fornix vestibuli). Fornikset ndërpriten nga ligamentet, të cilat mbulohen nga muskujt dhe lëvizja vertikale e tyre është e kufizuar.
   18. Si mund të përftohet masa e forniksit për përpunimin e dhëmbëve?       \
       Masa e forniksit mund të merret vetëm nëpërmjet masës funksionale. Kjo është masa në të cilën regjistrohen format e lëvizshme të mukozës, në mënyrë që buza e protezës, e cila prodhohet pas marrjes së kësaj mase, të mos ndërhyjë në lëvizje. Në forniks buza e protezës duhet të krijojë vakum, në mënyrë që të mos futet ajër në protezë.
   19. Cilat janë gjendrat e pështymës që gjenden në zgavrën e gojës?       \
       Mukoza e zgavrës së gojës përbëhet nga epiteli skuamoz, me shumë shtresa dhe i tejdukshëm. Me përjashtim të mishrave të dhëmbëve, që është zona e mukozës së kreshtave alveolare me dhëmbë dhe zona e qiellzës së fortë, në zgavrën e gojës ka një mori të gjëndrave të pështymës, të përziera me mukozën e gojës. Te gjitha gjëndrat prodhojnë një sekrecion specific, që formon pështymën. Gjëndrat e pështymës diferencohen sipas madhësisë:
   20. Gjëndrat më të vogla si: Glandulae labialis, G. buccales, G. molars, G. palatine dhe linguale, të cilat janë gjëndra mukoze dhe seroze
   21. Gjëndrat më të mëdha si: gjëndra parotide (glandula parotis, gjëndër seroze), gjëndra sublinguale (glandula sublingualis, gjëndër e përzier) dhe gjëndra submandibulare (glandula submandibularis (gjëndër e përzier).
       9. Ku ndodhen tre gjëndrat kryesore të pështymës?          \
          Tre gjëndrat kryesore të pështymës janë:
       10. Gjëndra Parotide – përfshin kufirin e jashtëm dorsal të këndit mandibular dhe shtrihet nën muskulin mastetër, kanali 5-6 cm hapet në papilën parotide në nivelin e molarit të dytë.
       11. Gjëndra sublinguale – gjëndra më e vogël e pështymës në fosën sublinguale (fovea sublingualis) në nivelin e premolarëve në pjesën e brendshme të mandibulës; hapet në papilën sublinguale dhe paloset në dyshemenë e gojës.
       12. Gjëndra submandibulare – gjendet në fosën e nofullës së poshtme (fovea submandibularis) prapa vijës kockore të mandibulës dhe hapet ne papilën sublingualis.
           10. Cila është forma e dyshemesë së zgavrës së gojës?               \
               Dyshemeja e zgavrës së gojës përcaktohet nga hapësira e gojës dhe gjuha. Shtrihet midis trupit të mandibulës dhe rrënjës së gjuhës. Kufiri i dyshemesë së gojës formohet nga linja milohyoidea anash dhe hapësira e lëvizshme sublinguale. Gjëndrat e pështymës submandibulare dhe sublinguale janë të vendosura në dyshemenë e gojës. Gjuha formon një palosje në nofullën e poshtme, frenulum linguae, e cila lëviz kur lëviz gjuha. Duke qenë se dyshemeja e gojës lëviz gjatë të folurit, përtypjes dhe gëlltitjes, buza e protezës nuk duhet të kalojë dyshemenë e gojës.
           11. Cila është struktura anatomike e gjuhës?               \
               Gjuha (Lingua) është një organ muskulor në formë ovale i përbërë nga muskuj në formë gjatësore; është e mbuluar me mukozë; përmban nerva për ndjesinë e prekjes dhe temperaturës dhe furnizohet shumë mirë me gjak. Papilat e gjuhës në anën e sipërme të saj përmbajnë mbaresa nervore për ndjesinë e shijes. Gjuha mbush pothuajse të gjithë zgavrën e gojës dhe shtrihet mbrapa deri në epiglotis. Trupi i gjuhës përbëhet nga rrënja e gjuhës, pjesa e pasme e gjuhës dhe maja e gjuhës. Pjesa e mesit e gjuhës shkrihet me dyshemenë e gojës.
           12. Çfarë forme dhe funksioni kanë papilat e gjuhës?               \
               Papilat në sipërfaqen e gjuhës kanë forma të ndryshme dhe shërbejnë për shqisën e të shijuarit. Sipas formës dhe madhësisë i ndajmë në:
           13. papila në formë fijesh (filiforme) – shtrihen në sipërfaqen e pjesës së pasme të gjuhës, rrënjës dhe majës së gjuhës.
           14. papila në formë kërpudhe – shtrihen në majën e gjuhës dhe në skaje; përgjegjëse për shijen e ëmbël dhe të kripur.
           15. papilat në formë rrethi – shtrihen në pjesën e pasme të gjuhës dhe janë përgjegjëse për shijen e hidhur.
           16. papilat në formë gjethe (foliate) – shtrihen në pjesën anësore të gjuhës dhe janë përgjegjëse për thartirën.

               13. Cilat janë dy grupet që dallohen në muskujt e gjuhës?                   \
                   Ekzistojnë dy grupe të muskujve të gjuhës: muskujt skeletorë dhe muskujt e brendshëm.                   \
                   Muskujt skeletorë janë të vendosur në nofullën e poshtme, kockën hioide dhe në procesin stiloid. Tufat e fibrave të këtyre muskujve tërhiqen në gjuhë, rregullohen në tre drejtime hapësinore dhe bashkohen në muskujt e brendshëm.                   \
                   Muskujt e brendshëm janë muskujt e vetë gjuhës, të cilët përmes tkurrjes, lejojnë lëvizshmërinë e gjuhës. Muskujt e brendshëm përfshijnë muskujt anësorë dhe vertikalë të gjuhës si dhe muskujt sipërfaqësorë.
               14. Cilat janë funksionet e gjuhës?                   \
                   Gjuha shërben si organ i prekjes, shijes, temperaturës, ndihmon në marrjen e ushqimit dhe përtypjen, thithjen dhe gëlltitjen. Si organ i prekjes dhe kontrollues, siguron vetë-pastrimin e dhëmbëve.
               15. Cila është struktura anatomike e zgavrës së gojës?                   \
                   Hapësira e gojës (Cavum oris proprium) formohet nga hapësira ovale pas rreshtave të dhëmbëve, e cila mbushet pothuajse plotësisht nga gjuha. Në pjesën e sipërme, hapësira e gojës kufizohet nga qiellza, në pjesën e pasme isthmus faucium formon kufirin me dyshemenë e gojës. Pjesa e sipërme përbëhet nga qiellza e fortë (Palatum durum) dhe qiellza e butë (Palatum molle).
               16. Cila është struktura anatomike e qiellzës së fortë?                   \
                   Qiellza e fortë është e mbuluar me mukozë dhe përmban gjëndrat palatine (glandulae palatinae) në pjesën e pasme. Mukoza formon rafet palatine mbi vijën mediane në palatum (vija mediane (1) e cila fillon në papilën incisive (papilla inciziva (2)) shtrihet në spina nazalis posterior (3) dhe ka një fryrje në torus palatinus (4). Disa palosje të çrregullta të qiellzës (Plicae palatinae transversae 5) formojnë fushën e presionit dhe fërkimit të qiellzës, mbi të cilën gjuha mund të rrotullojë ushqimin dhe ta pështyjë atë.
               17. Cila është struktura anatomike e qiellzës së butë?                   \
                   Qiellza e butë është vazhdimësi e qiellzës së fortë dhe formohet nga një palosje e mukozës që përfaqëson dyshemenë e pasme të hundës. Pjesa e pasme e qiellzës së butë është shumë e lëvizshme dhe përfundon në një kon që quhet uvula dhe bashkohet anash me harqet palatale.
               18. Si është kalimi midis qiellzës së fortë dhe asaj të butë?                   \
                   Kalimi nga qiellza e fortë në qiellzën e butë është i dukshëm nëpërmjet linjës AH, një vijë me hark të dyfishtë që kalon nga tuberi në tuber dhe mbyll spina nazalis posterior. Në të majtë dhe në të djathtë të kësaj linje ndodhen fropat palatale (foveola palatina), në të cilat gjenden daljet e gjëndrave palatale.                   \
                   Linja AH bëhet e dukshme gjatë të folurit dhe marrjes së masës funksionale dhe formon kufirin dorsal të një proteze; fshihet për të vazhduar në skajin e valvulës.

               ```
                 19.   Cilat ndryshime anatomike ndodhin në nofulla pas humbjes së dhëmbëve?
               ```

Pas humbjes totale të dhëmbëve nofullat tkurren në drejtimin e inklinimit të dhëmbëve. Si rezultat vija e kreshtës së poshtme alveolare zgjerohet dhe vija e kreshtës së sipërme ngushtohet. Nëse vijat e kreshtave shtrihen përballë njëra-tjetrës kur janë me dhëmbë, pas humbjes së dhëmbëve, ato zhvendosen në mënyrë të theksuar kundrejt njëra-tjetrës. Në varësi të gradës së tkurrjes (atrofisë) së kreshtave dhe inklinimit të tyre, linja që bashkon dy kreshtat është e inklinuar drejt planit okluzal. Sa më i madh të jetë inklinimi i kësaj linje, aq më të pafavorshme janë kushtet për vendosjen e një proteze totale.

```
                    20. Cilat ndryshime anatomike ndodhin në sistemin oro-facial pas humbjes së dhëmbëve?
```

Lidhjet muskulore të muskulit të përtypjes tkurren, duke shkaktuar prishjen e foses temporale dhe harkut zigomatik, tkurrjen e këndit të nofullës së poshtme dhe uljen e masës muskulare. Vendosja e nofullave ndryshon: nofulla e poshtme i afrohet kafkës dhe zhvendoset përpara, kondili zhvendoset dhe rruga e tij bëhet më e sheshtë; atrofizohet edhe substanca kockore në nyjen temporo-mandibulare. Kafka tipike e një personi të moshuar është e dalë para, me majën e hundës dhe të mjekrës që i afrohen njëra-tjetrës.

```
                    21. Cila është forma e kreshtës alveolare të poshtme pas humbjes totale të dhëmbëve?
```

Forma e harkut dhe e kreshtës alveolare tkurret dhe ndryshon pas humbjes së dhëmbëve. Nofulla e sipërme mbetet në formën e një gjysëm elipsi, por zvogëlohet. Nofulla e poshtme i afrohet një forme trapezi, sepse incizivët ishin të inklinuar në drejtim vestibular, dhëmbët posteriorë në drejtim lingual dhe kaninët pothuajse vertikalisht. Prandaj pikat e kaninëve në nofullën e poshtme në përgjithësi ruajnë pozicionin e tyre.

```
                    22. Çfarë është nevoja për reduktim? 
```

Në kreshtën alveolare të atrofizuar ka një mukozë të trashë, të palëvizshme që bashkohet me mukozën e faqes dhe buzëve gjatë palosjes. Ajo mund të zhvendoset vetëm në mënyrë tangenciale kundrejt kreshtës alveolare nga muskujt e faqeve dhe buzës, duke u zgjeruar lehtësisht. Përveç kësaj, lidhjet muskulore dhe ligamentet duhet të mos përfshihen në bazën e protezës. Kjo është ajo që quajmë nevoja për reduktim.

```
                    23. Cilat janë opsione e shtrirjes së protezës? 
```

Termi “mundësitë e shtrirjes” përshkruan parimet e projektimit sipas të cilave një protezë mund të shtrihet në mukozë, në mënyrë që të shpërndajë forcat e përtypjes sipas parimit të këpucëve të borës, si edhe të krijojë mbështetje shtesë për bazën e protezës.

```
                    24. Cilat ligamente duhet të lihen jashtë në nofullën e sipërme? 
```

Në nofullën e sipërmë, ligamentet e mëposhtme duhet të lihen jashtë bazës së protezës:\
\* Frenulumi (Frenulum labii superior)\
\* Dy frenulumet anësore të faqeve, secila në të majtë dhe në të djathtë të premolarit (frenula buccalia)\
\* Plikat pterigomandibulare, në të majtë dhe në të djathtë të tuberit maksilar

```
                       25. Cilat ligamente duhet të lihen jashtë në nofullën e poshtme? 
```

Në nofullën e poshtme, ligamentet e mëposhtme duhet të lihen jashtë bazës së protezës:\
\* Frenulumi (Frenulum labii inferior)\
\* Frenulum linguae, këtu duhet të lehtësohen daljet e gjëndrave të pështymës\
\* Dy frenulumet anësore të faqeve (frenula buccalia)\
Plika pterigomandibulare në të majtë dhe në të djathtë të tuberozitetit alveolar maksilar.

```
                       26. Duhet të merret parasysh zona anësore e faqes në nofullën e sipërme, kur modelohet baza e protezës? 
```

Në zonën anësore të faqes në nofullën e sipërme duhet të merren parasysh dy reduktime:\
\* Kreshta zigomatike e poshtme, si një mbështetje kockore, mund të krijojë pika presioni nëse kufiri i protezës është më i gjatë ose më i trashë seç duhet.\
\* Hapësira midis faqes dhe tuberit maksilar, munt të jetë e ngushtë dhe me undercut-e, prandaj kufiri i protezës nuk duhet të jetë shumë i shprehur ose i trashë në atë zonë.

```
                          27. Çfarë është rezilienca? 
```

Membrana e mukozës mund të shtypet në sipërfaqen e saj kockore; aftësia e membranës për tu shtypur dhe për tu kthyer siç ishte, quhet reziliencë. Membrana e mukozës që mbulon pjesën e qiellzës dhe kreshtën alveolare të mandibulës mund të shtypet në shkallë të ndryshme. Këto zona me elasticitet të ndryshueshëm përshkruhen si zona resilience.

```
                          28. Ka zona resilience në nofullën e sipërme pa dhëmbë? 
```

Në nofullën e sipërme, zonat e mëposhtme mund të përcaktohen si zona resilience:\
1\. Zona fibroze marginale, zona e kreshtës dhe tuberit maksilar kanë elasticitet të ulët.\
2\. Zona fibroze mediane, sutura mediane palatinale dhe rugat palatine kanë elasticitet shumë të ulët.\
3\. Zona e gjëndrave në të dy anët e suturës mediane deri në kreshtën alveolare, ka elasticitet shumë të lartë.\
4\. Zona dhjamore, palosja palatale kanë elasticitet të lartë.

```
                             29. Cila është rëndësia protetike e zonave të reziliencës në nofullën e sipërme? 
```

Në zonat me elasticitet të lartë proteza zhytet gjatë procesit të përtypjes dhe përkulet në zonën e rugave palatine, pasi aty ka elasticitet shumë të ulët. Pjesa e vijës mediane, e cila përbën zonën me elasticitet më të ulët, duhet të lehtësohet (ose hollohet). Në zonat me reziliencë të lartë mund të bëhen disa gdhendje.

```
                             30. Cilat janë disa nga opsionet e shtrirjes së protezës në nofullën e sipërme? 
```

E gjthë hapësira e gojës do të mbulohet deri në zonën e forniksit. Tuberi maksilar gjithashtu do të përfshihet, përveç se për të balancuar forcat përtypëse, gjithashtu edhe për të rritur qëndrueshmërinë e protezës. Baza e protezës zgjatet deri në pjesën ku bëhet kalimi nga qiellza e fortë në qiellzën e butë. Për të rritur më shumë qëndrueshmërinë e protezës, baza e protezës mund të shtrihet edhe në hapësirat anësore të faqeve, duke u mbështetur mbi muskulin Buccinator.

```
                             31. Cila është struktura anatomike e bazës së protezës së poshtme?
```

Nofulla e poshtme ofron një bazë kockore shumë të vogël për modelimin e protezës, kryesisht vetëm kreshtën alveolare dhe trekëndëshat retromolarë.

```
                             32. Si përcaktohet kufiri lingual i protezës së poshtme?
```

Skaji i protezës përcaktohet nga kufiri i dyshemesë së gojës, ku frenulumi lingual duhet të lihet jashtë dhe buza e protezës në zonën e premolarit të dytë duhet të kalojë në mënyrë të pjerrët mbrapsht deri në zonën e tuberkulit alveolar të mandibulës, duke ndjekur linjën milohioide. Daljet e gjëndrave të pështymës duhet gjithashtu të lehtësohen.

```
                             33. Si përcaktohet kufiri vestibular i protezës së poshtme?
```

Në pjesën frontale, skaji vestibular i protezës përcaktohet nga forniksi. Frenulumi lingual dhe ato anësorë nuk duhet të përfshihen. Linja oblike fillon në skajin e faqes, në të cilin buza e protezës duhet të shkurtohet nëse muskuli Buccinator është i formuar mirë dhe mund të lëvizë protezën gjatë lëvizjeve. Nëse ky muskul nuk është i zhvilluar siç duhet dhe ka hapësirë midis tij dhe faqeve, baza e protezës mund të shtrihet përtej kësaj linje. Forameni i mjekrës mund të gjendet nën kreshtë ose, në rast atrofie të zhvilluar, në kreshtën alveolare, prandaj kjo zonë duhet të lehtësohet, përndryshe mund të shkaktojë dhimbje ose të krijojë presion.

```
                             34. Cilat janë disa nga opsionet e shtrirjes së protezës në nofullën e poshtme?
```

Baza e protezës së poshtme mund të shtrihet në tri zona:\
1\. Në hapësirën e përparme sublinguale kufiri i protezës mund të zgjatet horizontalisht deri poshtë gjuhës në mënyrë që të krijohet stabilitet.\
2\. Proteza mund të shtrihet deri poshtë kockës në hapësirën sublinguale (xhepi sublingual). Prapa trekëndëshit retromolar, kocka hioide nuk është shumë e shprehur, janë të pranishëm vetëm disa muskuj pranë rrënjës së gjuhës, kështu që kufiri i protezës mund të shtrihet deri te zonat me undercut-e.

Baza e protezës mund të shtrihet deri në hapësirën e faqeve në pjesën anësore, duke u mbështetur në muskulin Buccinator.\
3\. Tuberkuli alveolar mandibular mund të përfshihet në bazën e protezës.

```
                                35.   A ndikojne faqet dhe gjuha në stabilitetin e protezës? 
```

Stabiliteti i protezës së poshtme mund të përftohet duke i vendosur dhëmbët midis muskujve të faqes dhe gjuhës. Dhëmbët posteriorë vendosen në mënyrë të tillë që të mos pengojnë funksionin e gjuhës dhe faqes. Kjo do të thotë që mundësia që pacienti të kafshojë gjuhën ose faqen është shumë e ulët.

```
                                   36. Cilat janë udhëzimet për krijimin e një proteze totale? 
```

Nëse dhëmbët do të rreshtohen në nofulla edentuloze, nuk mund të bazohemi shumë në denticionin e mbetur, si në rastin e protezës parciale. Kur modelojmë një protezë totale, duhet të bazohemi në disa pika orientimi:\
1\. Tiparet anatomike të nofullës që lidhen me pozicionin e dhëmbëve\
2\. Linjat anatomike që përftohen nga pikat fikse anatomike\
3\. Modelet përshkruese të harqeve dhe dhëmbëve\
4\. Marrëdhënia midis nofullave, pozicioni i tyre në lidhje me nyjet anatomike, pozicioni i planit të okluzionit\
5\. Shënimet e dentistit në shabllonet\
6\. Pozicioni i boshteve të dhëmbëve të mëparshëm\
7\. Rregullat e qëndrueshmërisë së protezës totale

```
                                      37. Cila është rëndësia e analizës së modelit për rreshtimin e dhëmbëve? 
```

Nëpërmjet analizës së modelit të nofullës edentulozë, mund të përftojmë linjat kryesore udhëzuese për pozicionin dhe rreshtimin e dhëmbëve. Këto linja gjenden lehtësisht në modelet e nofullave që ende kanë një marrëdhënie të qartë të pozicioneve të mëparshme të dhëmbëve. Në këtë mënyrë përcaktohen: vija mediane, mesi i kreshtave dhe aksi i kaninëve, të cilat do të përbëjnë pikat kryesore orientuese për pozicioninmin e dhëmbëve.\
38\. A duhet që këto pika orientuese të analizës së modeleve të kenë cilësi të caktuara?\
Pikat orientuese për rreshtimin e dhëmbëve duhet të kenë karakteristikat e mëposhtme:\
\* Të mos kenë pësuar atrofi\
\* Të gjenden gjithnjë në të njëjtin vend\
\* Të kenë një pozicionim të qartë kundrejt pozicionit të dhëmbëve\
\* Të jenë të pranishme dhe të dukshme në çdo pacient

```
                                         39. Cilat janë pikat orientuese që gjenden në nofullën e sipërme? 
```

Pikat orientuese për analizën e modelit në nofullën e sipërme janë:\
1\. Forniksi\
2\. Papila incisive\
3\. Rugat palatine\
4\. Vija mediane\
5\. Tuberi maksilar

```
                                            40. Cilat janë pikat orientuese që gjenden në nofullën e poshtme? 
```

Pikat orientuese për analizën e modelit në nofullën e poshtme janë:\
1\. Forniksi\
2\. Pika e simfizës\
3\. Pikat e kaninëve\
4\. Qendra e trekëndëshit retromolar

```
                                               41. Cila është rëndësia e pikave fikse të analizës së modelit në nofullën e sipërme? 
```

Pas analizës së modelit të nofullës së sipërme mund të vërejmë këto pika në lidhje me pozicionin e mëprshëm të dhëmbëve:\
\* Vija mediane përbën qendrën e modelit dhe aksin e simetrisë\
\* Papila incizive është një pikë fikse për linjën që bashkon rafet palatine me papilën\
\* Rugat palatine shënojnë vendndodhjen e kaninëve\
\* Mesi i tuberit maksilar shënon mesin e kreshtës alveolare

```
                                                  42. Cila është rëndësia e pikave fikse të analizës së modelit në nofullën e poshtme? 
```

Pas analizës së modelit të nofullës së poshtme mund të vërejmë këto pika në lidhje me pozicionin e mëprshëm të dhëmbëve:\
\* Pika e simfizës përcakton mesin e fytyrës\
\* Qendra e trekëndëshit retromolar përcakton mesin e kreshtës alveolare\
\* Pikat e kaniëve përcaktojnë pozicionin e kaninëve dhe mesin e kreshtës alveolare

```
                                                     43. Cilat pika fikse të analizës së modelit janë të pranishme në maksilë?
```

Në maksilë mund të shënohen këto pika orientuese:\
\* Linja që bashkon papilën incizive me rugat palatine, e cila kalon në mesin e papilës drejt majës së kaninit dhe përgjatë konturit palatinal të incizivëve qendrorë\
\* Konturi palatinal i kaninëve shtrihet 2 mm përballë skajit të rugave palatine\
\* Qendra e kreshtave alveolare posteriore fillon nga majat e kaninëve deri në mesin e tuberit maksilar; fisurat qendrore të dhëmbëve posteriorë qëndrojnë mbi mesin e kreshtës alveolare\
\* Frontalët e sipërm qëndrojnë pak më përpara kreshtës alveolare.

```
                                                        44. Cilat pika fikse të analizës së modelit janë të pranishme në mandibul?
```

Në mandibul mund të shënohen këto pika orientuese:\
\* Qendra e modelit mund të gjendet duke përcaktuar distancën midis pikës së simfizës dhe mesit të trekëndëshit retromolar; kështu përcaktohet edhe boshti i simetrisë për analizën e modelit të poshtëm\
\* Pikat e kaninëve përcaktojnë kreshtën alveolare frontale\
\* Dhëmbët e nofullës së poshtme vendosen në mesin e kreshtës alveolare

```
                                                        45. Si bëhet analiza e modelit? 
```

Hapi i parë i analizës së modeleve është shënimi i pikave orientuese. Së dyti shënohen boshtet e simetrisë. Më pas linja që bashkon papilën incizive dhe rugat palatine.\
Pikat orientuese më të dukshme pasqyrohen në anën tjetër nëpërmjet bushtit të simetrisë. Mesi i kreshtave alveolare shënohet duke bashkuar pikën ku ndodhet kanini dhe mesin e tuberit maksilar/trekëndëshit retromolar; më pas shënohet mesi i kreshtave frontale.

```
                                                        46. Cili është funksioni i tangentes së premolarëve në nofullën e sipërme?   
```

Tangentja e premolarëve në nofullën e sipërme është një kërkesë estetike. Që goja të mos duket e tejmbushur, premolarët duhet të qëndrojnë në linjë të drejtë që nis nga kreshta mediane e kaninit deri në tuberculin meziobukal të molarit të parë.

```
                                                           47. Cili është funksioni i tangentes së premolarëve në nofullën e poshtme?
```

Tangentja e pramolarëve në nofullën e poshtme ose rrethi Bonwill mund të përdoren për të ndërtuar harkun e poshtëm të dhëmbëve. Më pas margot incizale të dhëmbëve anteriorë të poshtëm dhe tuberkuli bukal i premolarit të parë të poshtëm formojnë një gjysëm rreth. Dy tangente, të cilat vendosen në këtë hark te premolarët, kalojnë nëpër majat e tuberkulave bukale të dhëmbëve posteriorë deri në konturin bukal të trekëndëshit retromolar. Në zgjatim këto tangente janë të drejtuara drejt kondilit. Harku Bonwill Tangentja e premolarëve

```
                                                                Linja e Pondit
                                                           48. Çfarë kuptojmë me linjën e Pondit?
```

Linja e Pondit është karakteristikë e harkadës së nofullës së poshtme. Është linja që bashkon konturin mezial të kaninit të poshtëm dhe konturin lingual të tuberkulit alveolar mandibular dhe kalon nëpër tuberkulat lingualë të dhëmbëve posterioë mandibularë.

```
                                                           49. Cili është pozicioni i dhëmbëve që krijohet kur orientohemi sipas mesit të kreshtës alveolare?
```

Dhëmbët posteriorë mandibularë duhet të rreshtohen në mes të kreshtës alveolare. Nëse fisura qendrore e dhëmbëve posterior bie fiks mbi mesin e kreshtën alveolare, e cila fillon nga pika e kaninit deri në mesin e trekëndëshit retromolar, atëherë molarët do të kenë një pozicion të qendrueshëm. Duke qenë se pika e kaninëve dhe mesi i trekëndëshit retromolar ruajnë pozicionin e tyre pas atrofisë së nofullës, kreshta alveolare mandibulare do të tërhiqet në drejtim vestibular dhe do të afrohet në pozicionin e saj fillestar.

```
                                                           50. Cila është rëndësia e forniksit në analizën e modelit?  
```

Dhëmbët e sipërm frotalë duhet të qëndrojnë aq para kreshtës alveolare sa të sigurojnë mbështetje për buzën e sipërme përmes konturit labial dhe buzën e poshtme nëpërmjet margove incizale; vija e buzëqeshjes rivendoset nëpërmjet rreshtimit të dhëmbëve të sipërm. Orientimi për pozicionin e dhëmbiëve sigurohet nga harku i përparmë vertikal, i cili është i vendosur 7 mm para qendrës së papilës incizive dhë kalon në fornikse. Konturi labial i incizivëve centralë të sipërm shtrihet në këtë hark.

```
                                                              51. Cilat linja individuale shënon dentisti në shabllon? 
```

Dentisti shënon në shabllonet disa pika dhe vija, të cilat japin informacion thelbësor për pozicionin e dhëmbëve natyralë në nofullën e sipërme. Fillimisht shabllonet mund të mbushen deri në pozicionin e buzëve, më pas shënohen linjat e mëposhtme:\
Linja e buzëqeshjes\
Vija mediane\
Linja e okluzionit (përkon me mbylljen e buzëve)

Pikat e vendosjes së kaninëve (këndi i gojës)

Konturi i buzës së poshtme

```
                                                              52. Cili është funksioni i vijës mediane dhe vijës së mbylljes së buzëve?
```

Vija mediane është një vijë vertikale që tregon qendrën e fytyrës. Qendra e fytyrës nuk duhet të jetë e njëjtë me qendrën e modelit. Linja e mbylljes së buzëve shërben për të përcaktuar planin e okluzionit; ai rrethon vijën qendrore dhe në këtë mënyrë përcakton pikën e poshtme incizale.\
Përcaktimi i planit okluzal dhe pikës incizale janë udhëzues për vendosjen në artikulatorin me vlera mesatare. Kur bëhet kjo vendosje, të dy linjat ofrojnë orientim të mëtejshëm: dhëmbët e poshtëm frontal janë të vendosur pikërisht në vijën e mbylljes së buzëve, pika e kontaktit e dy incizivëve qendrorë ndodhet në pikën e poshtme incizale; dhëmbët e sipërm frontalë vendosen rreth 2 mm përpara vijës së mbylljes së buzëve dhe formojnë planin sagital në dhëmbët e poshtëm.

```
                                                              53. Çfarë tregojnë vija e buzëqeshjes dhe këndi i gojës?
```

Vija e buzëqeshjes ngrihet lart kur buza e sipërme ngrihet në maksimum ndërsa qeshni. Plani i okluzionit dhe vija e buzëqeshjes përcaktojnë gjatësinë e dhëmbëve artificialë. Pikat e dhëmbëve në këndin e gojës përdoren për të përcaktuar gjerësinë e dhëmbit, sepse këto pika janë zakonisht identike me vijën e gjerësisë së flegrave të hundës, të cilat kalojnë nëpër akset qendrore të kaninëve.

```
                                                              54. Cili është funksioni i vijës së buzës së poshtme? 
```

Vija e buzës së poshtme shënohet në konturin e buzës së poshtme, kur goja është e relaksuar. Konturi i margove incizale të dhëmbëve të sipërm ndjek vijën e buzës së poshtme ose vijën e bazës së hundës. Të vendosësh incizivët në vijë me bazën e hundës do të thotë të zgjedhësh një pozicion të shkallëzuar në rastin e një hunde të gjatë dhe me majë; një bazë hunde e harkuar përcakton një pozicion harmonik të dhëmbëve në pjesën frontale; një kontur uniform i incizivëve përshtatet me një bazë hunde të gjerë.

```
                                                              55. Cilat janë kushtet fizike që favorizojnë qëndrueshmërinë e protezës totale? 
```

Qëndrueshmëria e protezës totale varet nga këto faktorë fizikë:\
\* Krijimi i vakumit\
\* Adezioni\
\* Efekti ngjitës (adeziv)\
\* Saktësia e përshtatjes\
\* Abatmenti i qëndrueshëm\
\* Retensioni mekanik (forma anatomike e nofullës)\
\* Statika e ndërtimit të protezës

```
                                                                 56. Si krijohet efekti i vakumit (efekti thithës)? 
```

Efekti i thithjes krijohet nga një hapësirë ​​ me pak ajër ose hapësirë ​​me presion negativ, i cili zvogëlohet nga efekti i presionit normal atmosferik. Nëse, për shembull, një tas gome shtypet në një sipërfaqe të lëmuar, skajet sigurojnë një qëndrueshmëri hermetike. Diferenca e presionit lind sepse tasi i gomës, i cili deformohet kur shtypet, tenton të drejtohet përsëri për shkak të elasticitetit dhe krijohet një hapësirë ​​e vogël me ajër midis tasit dhe sipërfaqes së lëmuar. Presioni atmosferik i ajrit e shtyp tasin në sipërfaqe, me anë të së cilës ngjitja bëhet më e madhe nëse tasi do të tërhiqet vertikalisht.

```
                                                                 57. Si krijohet efekti i vakumit nën bazën e protezës?  
```

Efekti thithës i një proteze totale krijohet duke rritur hapësirën midis sipërfaqes së kontaktit të protezës dhe indit kur proteza duhet të hiqet nga baza. Ndërkohë që elasticiteti i gomës siguron ngjitjen e tasit në sipërfaqen e lëmuar, ngjitja e protezës ndodh kur forcat e jashtme tërheqëse rrisin hapësirën ku qëndron ajri. Midis ajrit që ndodhet në pështymë midis indit dhe protezës, ka një ndryshim presioni me sasinë e ajrit jashtë kësaj hapësire.

```
                                                                    58. Si mund të ruhet ajri në hapësirën e krijuar nën bazën e protezës?
```

Ajri mund të ruhet nëpërmjet zonave në skajet e protezës ku takon me forniksin, të cilat duhet të sigurojnë një puthitje hermetike. Pra hapësira me vakum, e cila është e mbyllur nga të gjitha anët, mund të krijohet nga skajet funksionale të një proteze. Në mënyrë që skajet funksionale të veprojnë si skajet e tasit prej gome dhe të krijojnë puthitje, ato duhet të kenë formën e skajeve të valvulave.\
59\. Si funksionon një valvul?\
Në moment qetësie forniksi është një “hendek” i ngushtë ku pjesët e mukozës prekin njëra-tjetrën. Ana funksionale e protezës duhet të formohet si një buzë valvulash gjatë gjithë konturit të saj. Skaji i valvulës krijohet kur mukoza zhvendoset nga pozicioni i saj në moment qetësie në drejtim vestibular nga baza e gjerë e protezës dhe shtrihet rreth skajit funksional. Pastaj valvula e brendshme krijohet në zonën e mukozës së palëvizshme nga thellësia e forniksit drejt kreshtës alveolare (a) dhe nga thellësia e forniksit në drejtimin vestibular përmes mukozës së lëvizshme, valvula e jashtme (b). Në varësi të trashësisë së kufirit protetik, mukoza është nën tension dhe kështu siguron mbyllje efektive. Kufiri i protezës duhet të jetë i lëmuar, i rrumbullakosur dhe jo shumë i trashë, në mënyrë që të mos ketë lëndojë pacientin.

```
                                                                       60. Pse duhet të fshihet linja AH?
```

Kufiri dorsal i pllakës së protezës totale të sipërme fshihet në model për të përfunduar një skaj të ventilimit. Si rezultat, baza e pllakës shtypet në mukozën dhe mbyll hapësirën e presionit negative të ajrit. Linja AH gdhendet si një sulkus i inklinuar distalisht 3 mm i gjerë dhe 1.5 mm i thellë që ndodhet në kalimin nga qiellza e fortë në qiellzën e butë. Fshehja e vijës AH duhet të ndjekë rrjedhën e skajit të kockës dorsale, në mënyrë që të shmangë pikat e presionit ose të shmangë ndjesinë e nauzeas.

```
                                                                       61. Si mund t’a gjeni linjën AH?
```

Linja AH bëhet e dukshme në masën funksionale nëse qiellza e butë lëviz gjatë marrjes së masës duke gëlltitur ose kur shqiptohet zanorja A. Pozicioni i bazës së pasme të hundës bëhet i dukshëm dhe duhet të merret parasysh, sepse atje përforcohet sutura palatale (a). Skaji i kockës dorsale është i inklinuar lart drejt pjesës posteriore dhe përfundon me një skaj të mprehtë (b), kështu që një gdhendja e vijës AH të inklinuar në pjesën dorsale bëhet e lehtë.

```
                                                                       62. Çfarë janë gdhendjet në bazën e protezës së sipërme?  
```

Për të përmirësuar puthitjen e protezës totale të sipërme, mund të bëhen gdhendje në bazën e protezës, të cilat e ndajnë bazën në sipërfaqe të pjesshme të madhësive të ndryshme, në mënyrë që të krijohen sulkuse që puthiten në mënyrë të pavarur nga njëra-tjetra. Nëse ajri depërton nën protezë në skaje, sulkuset e gdhendura mund të mbajnë ende presion të mjaftueshëm dhe proteza mbetet e puthitur dhe e palëvizshme.\
Pjesa e poshtme e protezës ndahet në zona të ndryshme me anë të gdhendjeve, kryesisht në zonën e gjëndrave dhe në zonën dhjamore. Gdhendje të tilla aplikohen si sulkuse të cekëta 1 mm të gjera dhe 0.5 mm të thella.

```
                                                                          63. Ku dhe pse baza e protezës duhet të jetë më e hollë? 
```

Mbi suturën palatale në vijën mediane membrana e mukozës nuk është e ngjeshshme. Nëse proteza ka ngarkesë në njërën anë, ajo mund të lëkundet dhe të thyhet në këtë zonë, veçanërisht nëse rugat palatine janë të theksuara. Prandaj zona e suturës palatale dhe rugave bëhëen më të holla. Kjo do të thotë se kjo zonë lehtësohet duke e mbuluar me një fletë metalike të trashë përafërsisht 0.3 mm para përfundimit të protezës. Pas hollimit, proteza mund të puthitet në mënyrë të barabartë dhe prandaj mund t'i nënshtrohet ngarkesave më të mëdha. Hollimi fillimisht mund të krijojë një efekt puthitjeje shtesë derisa të mbulohet nga membrana e mukozës.

```
                                                                          64. Cili është adezioni dhe efekti ngjitës i një proteze totale?
```

Adezioni dhe efekti ngjitës përmes forcave të puthitjes dhe kohezive janë vendimtare për qëndrueshmërinë e protezës totale. Forca ngjitëse (efekti ngjitës) lind midis pështymës dhe bazës së protezës nga njëra anë dhe pështymës dhe mukozës nga ana tjetër, ashtu siç ka një ngjitje midis dy pllakave të qelqit me lagështi. Forcat kohezive (efekti ngjitës) lindin nga vetë pështyma. Forca kohezive e pështymës viskoze është relativisht e madhe dhe mund të rritet duke përdorur ngjitës të përshtatshëm (pluhur ngjitës).

```
                                                                          65. Si ndikon saktësia e përshtatjes në qëndrueshmërinë e protezës së plotë?
```

Forca ngjitëse dhe forca kohezive janë më të mëdha kur baza e protezës përshtatet saktë, domethënë hapësira midis bazës dhe indit është shumë e vogël dhe mund të krijohet një hapësirë ​​kapilare për një shtresë të hollë të mbyllur të pështymës. Efekti i forcës së puthitjes përcaktohet nga saktësia e përshtatjes, veçanërisht në zonën e kufirit të protezës. Një përshtatje e mirë gjithashtu parandalon mosfunksionimin dinamik të protezës, një protezë e përshtatshme nuk lëviz kur përtypni ose flisni.

```
                                                                          66. Si ndikon abutment-i i qëndrueshëm në mbajtjen e protezës totale?
```

Qëndrueshmëria pozicionale e protezës totale varet nga indi që do të mbulojë. Në të ashtuquajturën zona e vibrimit, ku kurrizi i nofullës përbëhet vetëm nga ind lidhës, protezat mund të lëvizin; si rezultat, këto inde mund të dëmtohen. Kushti për një qëndrueshmëri të protezave janë kreshtat alveolare të larta, të ruajtura mirë. Kreshta e sheshtë me mbulim të barabartë të mukozës në sipërfaqen kockore është e pafavorshme, sepse proteza zhvendoset në mënyrë sagitale dhe tërthore.

```
                                                                          67. Çfarë mbajtësish mekanikë ka në bazën e protezës së sipërme dhe të poshtme?
```

Mbështetjet mekanike të kreshtës së pa atrofizuar mund të gjenden në zonat vestibulare frontale nën nofullën e sipërme dhe të poshtme, si dhe në nofullën e poshtme në zonën paralinguale dhe në nofullën e sipërme në muret e tuberkulave. Zonat e përmendura veprojnë si mbështetës mekanikë vetëm nëse gjerësia e forniksit (Uë) është më e vogël se gjerësia e tuberit (Të); undercut-et frontale janë efektive vetëm kur mbështetësit dorsalë janë gjithashtu të pranishëm. Zonat sublinguale nuk janë undercut-e, por këtu forca e gjuhës siguron mbështetje mekanike.\
68\. Si ndikohen kushtet statike të një proteze totale?\
Kushtet statike të një proteze totale ndikohen nga faktorët e mëposhtëm:\
\* Mbështetësit e protezës (abutment e qëndrueshme, retension mekanike);\
\* qafa e trupit të protezës;\
\* pozicioni i dhëmbëve në kreshtën alveolare (pozicioni në mes të kreshtës);\
\* pozicioni i dhëmbëve në raport me planin okluzal (kurbat e okluzionit).

```
                                                                             69. Si ndikon lartësia e protezës në qëndrueshmërinë e saj?  
```

Qëndrueshmëria e protezës totale përcaktohet gjithashtu nga sa është zvogëluar kreshta alveolare, pra sa i lartë është trupi i protezës.\
1\. Nëse kreshta është e ruajtur mirë, do të ketë një ngarkesë të barabartë në okluzion qendror.\
2\. Në rastin e goditjeve tërthore, trupi i protezës vepron si një krah leve, në mënyrë që torque të inklinojë protezën.\
3\. Nëse kreshta është zvogëluar ndjeshëm, lartësia e protezës funksionon si një krah i shtrënguar dhe, për rrjedhojë, torque është i madh.

```
                                                                                   70. Cili është pozicioni i qëndrueshëm i dhëmbit?
```

Pozicioni i dhëmbëve zëvendësues në lidhje me mesin e kreshtës alveolare ndikon në statikën e protezës totale; Bëhet një dallim midis tre gjendjeve statike: indiferente, të paqëndrueshme dhe të qëndrueshme. Pozicioni i qëndrueshëm i dhëmbit krijohet kur dhëmbi artificial vendoset i inklinuar lingualisht përballë mesit të kreshtës alveolare. Nëse dhëmbët janë shumë të inklinuar lingualisht, hapësira e gjuhës duhet të ngushtohet.

```
                                                                                   71. Çfarë nënkuptohet me pozicion indiferent të dhëmbit?  
```

Pozicioni indiferent i dhëmbit tregon vendosjen e dhëmbëve artificial pikërisht mbi mesin e kreshtës alveolare. Nëse proteza është e ngarkuar gjatë funksionimit, ajo shtypet vetëm mbi nofull në anën e ngarkesës. Ky pozicion dhëmbi është një kompromis midis statikës së protezës dhe ngushtimit të hapësirës së gjuhës.

```
                                                                                      72. Cili është pozicioni i paqëndrueshëm i dhëmbit?
```

Pozicioni i paqëndrueshëm i dhëmbit është kur dhëmbët rreshtohen jashtë mesit të kreshtës alveolare. Kur ngarkohet, proteza hiqet nga nofulla. Ky pozicion dhëmbi vërtet do të zgjeronte hapësirën për gjuhën, por do ta bënte protezën të lëvizte shumë lehtë. Prandaj ky pozicion nuk zgjidhet për dhëmbët posteriorë. Vetëm dhëmbët e sipërm anteriorë vendosen para mesit të kreshtës alveolare për të mbështetur buzët, domethënë për arsye estetike.

```
                                                                                      73. Nëse dhëmbët janë indiferentë, pse proteza është e qëndrueshme gjatë procesit të blerjes?
```

Në fazën e fundit, goditja e kafshimit ka drejtim palatinal. Nofulla e poshtme tërheq ushqimin në këtë drejtim kundrejt dhëmbëve të sipërm. Forca që rezulton (Rez.) vepron në pjesën linguale të protezës së sipërme në pikën qendrore të boshtit, pra kalon përtej mesit të kreshtës alveolare, dhe proteza shtypet në anën e kundërt. Edhe pak para kafshimit përfundimtar, kur forca e përtypjes është në maksimumin e saj dhe aplikohet më vertikalisht, rezultantja, e drejtuar drejt qiellzës, kalon pikën e boshtit dhe shtyp protezën në anën e kundërt. Në kafshimin përfundimtar është pothuajse e parëndësishme se si vazhdon rezultati, sepse ana e kundërt është gjithsesi në kontakt me dhëmbët. Pacienti gjithashtu do të rregullojë zakonin e tij të lëvizjes në atë mënyrë që forcat e përtypjes të stabilizojnë protezën.

```
                                                                                      74. Cili është pozicioni i dhëmbit frontal në kreshtën alveolare për protezën totale?
```

Dhëmbët e poshtëm anteriorë qëndrojnë në mes të kreshtës alveolare për të krijuar qëndrueshmëri. Dhëmbët e sipërm të përparmë bëhen të vendosura para qendrës së kurrizit të nofullës për arsye estetike. Si rezultat, dhëmbët e përparmë janë të paqëndrueshëm dhe proteza mund të paloset në pjesën dorsale kur këput ushqimin, por ato i shkurtojnë buzët dhe krijojnë plotësinë e buzëve në mënyrë që të mos identifikoni pacientin si bartës të dhëmbëve. Për më tepër, pozicioni i frontit të sipërm para kreshtës alveolare mbështet funksionin fonetik.

```
                                                                                      75. Si duhet të vendosen dhëmbët posteriorë në raport me mesin e kreshtës alveolare? 
```

Dhëmbët posteriorë vendosen gjithmonë në mes të kreshtës alveolare; kjo me qëllim që të arrihet stabiliteti i protezës. Në nofullën e sipërme, hapësira e gjuhës është ngushtuar, ndërsa tenton të zgjerohet në nofullën e poshtme. Kur kemi atrofi të zhvilluar të kreshtës alveolare, nëse dhëmbët vendosen në mes të kreshtës, mund të rezultojë në kafshim të kryqëzuar. Është gjithashtu e mundur që dhëmbët të vendosen brenda mesit të kreshtës, atëherë dhëmbët e poshtëm janë në një stabël dhe dhëmbët e sipërm në një pozicion të paqëndrueshëm dhe zhvendosen me një sasi të vogël nga qendra e kreshtës.

```
                                                                                      76. A ndikon pozicionimi I dhëmbëve në fonetikë? 
```

Pozicioni i dhëmbëve anteriorë të sipërm gjithashtu ka rëndësi në të folurën e pacientit. Formimi i tingujve është një ndërveprim kompleks midis gjuhës, buzëve dhe dhëmbëve. Shumica e bashkëtingëlloreve ndikohen nga dhëmbët dhe pozicioni i tyre. Pozicioni artificial i dhëmbëve në një protezën totale mund të pengojë ndjeshëm formimin e tingujve. Në pozicion normal, buzët marrin plotësinë e tyre natyrore në një nofull plotësisht me dhëmbë; Nëse nofulla e poshtme sillet në të njëjtin pozicion në rast të mungesës së dhëmbëve, goja bie ndjeshëm. Prandaj dhëmbët anteriorë duhet të rreshtohen në pozicionin e tyre origjinal brenda harkut të përparmë vertikal, sepse kjo mundëson pozicionin e duhur të buzëve dhe formimin e saktë të tingullit.

```
                                                                                      77. A ndikon lartësia e kafshimit në funksionin fonetik?
```

Po, tingujt e buzëve (B, P, M, F, V, Ë) është e vështirë të shqiptohen nëse pozicioni i buzës ndryshon nga ndryshimet në lartësinë e kafshimit dhe dhëmbët e rreshtuar jo saktë. Nëse dhëmbët anteriorë të sipërm janë shumë të shkurtër ose nëse kafshimi është shumë i lartë, shkronjat V, Ë, F mund të deformohen në një zhurmë që ngjason me një kërcitjeje të shurdhët. Nëse dhëmbët anteriorë janë shumë të inklinuar drejt qiellzës, atëherë këto shkronja janë shumë të dobëta gjatë shqiptimit.

```
                                                                                      78. A mund të ndikojë një hark dhëmbësh shumë i ngushtë në funksionin fonetik?
```

Një hark i ngushë dhëmbësh në zonën e pasme pengon gjuhën. Nëse kalimi nga baza e protezës në dhëmbë është shumë i trashë, i ashpër dhe këndor, formimi i bashkëtingëlloreve J, K, N dhe G pengohet, sepse gjuha mbahet nga dhëmbët posteriorë. Shkronjat C, S, Z, B dhe bashkëtingëllorja L, gjenerohen në fushën e presionit dhe fërkimit, me anë të së cilës gjuha mbështetet kundrejt premolarëve; prandaj, një hark i ngushtë dentar dhe një bazë proteze tepër e trashë pengojnë formimin e këtyre bashkëtingëlloreve.

```
                                                                                      79. A mund të ndikojnë dhëmbët e inklinuar lingualisht në funksionin fonetik?
```

Nëse dhëmbët anteriorë janë shumë të inklinuar drejt zgavrës së gojës, tingujt D, L dhe T deformohen në një G të zbehur. Për shqiptimin e shkronjave C, S, B dhe Z, gjuha lëviz drejt sipërfaqes palatinale të dhëmbëve të sipërm anteriorë dhe në të njëjtën kohë mbështetet te premolarët; Një hark dentar shumë i ngushtë, dhëmbët anteriorë që janë shumë të inklinuar lingualish dhe mungesa e forniksit mund t’ju ​​bëjnë të flisni si thuthuq.

```
                                                                                      80. A ndikon në funksionin fonetik një bazë proteze shumë e trashë në nofullën e sipërme?
```

Një bazë shumë e trashë e protezës në zonën e forniksit ndikon në shqiptimin e disa bashkëtingëlloreve. Tingujt si G, D, K, T, B, P krijohen nga hapja e menjëhershme e një goje të mbyllur. Me bashkëtingëlloret D dhe T, gjuha mbështetet në sipërfaqen palatinale të dhëmbëve anteriorë; shkronja R shqiptohet kur gjuha lëviz pas dhëmbëve anteriorë, duke prodhuar një tingull vibrues; Shkronjat (C, S, Z) që formon gjuha në zonën e përparmë të qiellzës gjithashtu pengohen nga një bazë proteze tepër e trashë dhe shumë e lëmuar.

```
                                                                                      81. Cilat forma funksionale statike tregojnë dhëmbët artificialë?  
```

Dhëmbët artificialë janë modeluar sipas modelit anatomik, në mënyrë që të ofrojnë funksion dhe estetikë të favorshme. Këtu merret parasysh njohuria se dhëmbi natyror përfaqëson formën funksionale optimale dhe maksimumin estetik. Dhëmbët natyrorë posteriorë tregojnë devijime nga modeli natyror në lidhje me përshtatshmërinë e tyre statike; dmth, ofrohet një formë e reduktuar funksionale që plotëson kërkesat statike të protezës së plotë.\
Imitimi i kontakteve okluzale të ngjashme me pikën (A) çon në forma të forta të abrazionit (B), të cilat çojnë drejt vlerave mesatare kondilit; Modifikimi i një dhëmbi me kavitet, në të cilin përfshihet një sipërfaqe e dëmtuar(C), çon në një formë të diferencuar, në të cilën pjesët e sipërfaqes së abraduar të lidhura me rrugën e kondilit, kombinohen me pjesët e dëmtuara (D). Raportet mezio-distale të të gjithë dhëmbëve posteriorë janë të njëjta me dhëmbët natyralë; ato janë më të ngushta në drejtimin vestibulo-lingual.

```
                                                                                         82. Cili rreshtim dhëmëbësh në lidhje me planin okluzal zgjidhet në pjesën posteriore?
```

Dhëmbët posteriorë nuk ndodhen saktësisht mbi planin okluzal, por duhet të vendosen brenda kurbave të kompensimit sagital dhe të tërthorë, në mënyrë që të jenë në gjendje të kompensojnë defektet e pozicionit nga lëvizja Bennett dhe fenomeni Christensen. Këto kurba kompensimi janë pak më të lakuara sesa kurbat e okluzionit, me rreshtat e dhëmbëve që ruajnë kontaktet gjatë rrëshqitjes në të gjitha anët gjatë lëvizjeve funksionale të nofullës së poshtme.

```
                                                                                         83. Cila është ana punuese dhe ana balancuese? 
```

Në kafshimin eugnatik kurbat e okluzionit janë formuar në atë mënyrë që të jetë i mundur kontakti selektiv i rreshtave të dhëmbëve; dmth kur kafshoni (1) dhëmbët e përparmë janë në kontakt, dhëmbët e pasmë janë të ndarë; kur përtypeni (2) ka kontakt të njëanshëm pune, ndërsa ana e kundërt është ana balancuese. Për ta shpjeguar këtë, bëhet një dallim midis anës punuese dhe anës balancuese.

```
                                                                                         84. Pse rreshtat e dhëmbëve duhet të ruajnë kontakt gjatë rrëshqitjes në të gjitha anët dhe gjatë përtypjes së ushqimit?
```

Kontakti rrëshqitës i gjithanshëm i protezës totale me lëvizjet funksionale të nofullës së poshtme është i nevojshëm në mënyrë që protezat të kenë gjithmonë një pozicion të qëndrueshëm pushimi në nofull gjatë lëvizjeve të tilla dhe të mos shkëputen.\
Në një protezë totale dhëmbët rreshtohen në mënyrë të tillë që të mos ketë ndarje midis anës punuesë dhe asaj balancuese. Rreshtat e dhëmbëve kanë edhe kontakt rrëshqitës, sepse dhëmbët janë brenda kurbës së kompensimit, për të kompensuar mungesat e pozicionit nga lëvizja Bennett dhe fenomeni i Christensen.

```
                                                                                         85. Çfarë nënkuptohet me anën e punës dhe ekuilibrit?
```

Me kontaktin rrëshqitës të gjithanshëm të rreshtave të dhëmbëve, si me dhëmbëzimin eugnatik, përcaktohet ana e punës mbi të cilën bëhet përtypja; ana e kundërt (ana boshe në dhëmbin ugnatik) gjithashtu ka kontakte dhëmbësh në protezën e plotë në mënyrë që të parandalojë heqjen e protezës, domethënë të ruajë ekuilibrin e saj.

```
                                                                                         86. Çfarë nënkuptojmë me kontakt tre-pikësh? 
```

Rasti ideal i kontaktit të gjithanshëm rrëshqitës në anën punuese dhe balancuese mund të arrihet vetëm nëpërmjet disa përpjekjeve të mëdha. Sidoqoftë protezat mund të ruajnë një pozicion të qëndrueshëm edhe nëse realizojmë një kontakt tre-pikësh gjatë lëvizjeve funksionale të nofullës së poshtme, të shpërndarë në rreshtat e dhëmbëve. Këto tre pika kontakti janë të vendosura një në pjesën anteriore dhe dy të tjerat në pjesën posteriore majtas dhe djathtas. Kjo krijon një mbështetje statike të favorshme. Një tryezë me tre këmbë është gjithmonë e qëndrueshme, por një tryezë me katër këmbë lëkundet gjithmonë.

```
                                                                                         87. Cilët janë elementët kryesorë  të lëvizjes së nofullës së poshtme, sipas Gysit? 
```

Sipas Gysit, elementët kryesorë të lëvizjes së nofullës së poshme, janë nyjet dhe plani i kafshimit sipas të cilit mbyllen dhëmbët. Në rast se kemi një artikulator për të rreshtuar dhëmbët e një proteze totale, merret parasysh rruga e kondilit dhe guida anteriore.

```
                                                                                         88. Si lëviz nofulla e poshtme, sipas Gysit? 
```

Sipas Gysit, nofulla e poshtme kryen lëvizje të përcaktuara dhe të përsëitura. Sekuenca e lëvizjeve në kafshimin e rrumbullakët me 4 faza ndjek rrugën e mëposhtme:\
Faza 1) Hapja e gojës\
Faza 2) Lëvizja anësore në anën punuese\
Faza 3) Lëvizja mbyllëse e gojës për të kafshuar dhe përtypur ushqimin\
Faza 4) Mbyllja në okluzion qendror, bluarja e ushqimit

```
                                                                                         89. Çfarë nënkuptojmë me ekuilibër të artikulacionit të Gysit? 
```

Gysi e përshkruan ekuilibrin e artikulacionit si kontakt tre-pikësh brenda rreshtave të dhëmbëve, gjatë lëvizjeve protruzive laterale. Për të bërë këtë, dhëmvët duhet të rreshtohen brenda kurbave të kompensimit sagital dhe transversal, në mënyrë që te krijohet një anë punuese dhe një anë balancuese.

```
                                                                                         90.   Cili është ligji i kreshtave sipas Gysit? 
```

Sipas Gysit dhëmbët duhet të vendosen në mesin e kreshtës alveolare, në mënyrë që të sigurohet qëndrueshmëi e protezës totale. Në rast të një atrofie të theksuar të kreshtës alveolare, vija interalveolare është e inklinuar dhe në këtë rast këndi i kreshtës është shumë i vogël. Në rast se ky kënd është më i vogël se 80°, Gysi sugjern rreshtimin e dhëmbëve në Crossbite.

```
                                                                                            91. Si është e vendosur linja interalveolare? 
```

Linja interalveolare është një linjë lidhëse midis mesit të kreshtës alveolare të sipërme dhe asaj të poshtme, në një gojë pa dhëmbë. Këndi i pozicionit të kreshtës është këndi midis planit okluzal dhe linjës interalveolare, sipas madhësisë së tij vendoset cili rreshtim i dhëmbëve do të bëhet: normal apo i kryqëzuar.

```
                                                                                            92. Çfarë nënkupton Hiltebandt me lëvizjen e “shtrydhjes dhe fërkimit”? 
```

Hiltebrandt përshkruan lëvizjet efektive të përtypjes si lëvizje të shtrydhjes dhe fërkimit; këto janë godije përtypëse që udhëhiqen nga qendra drejt palatumit dhe nëpërmjet të të cilave copëtohet ushqimi. Përveç kësaj ka lëvizje rregullatore të kontrollit, të cilat bashkë me lëvizjet e shtrydhjes dhe fërkimit, mund të shkaktojnë abrazion. Sipas kësaj, fenomeni i abrazionit vjen si rezultat i proceseve të përshtatjes, gjatë të cilit zhvillohen tuberkulat.

```
                                                                                            93. Cilat janë lëvizjet rregullatore të kontrollit? 
```

Lëvizjet rregullatore të kontrollit janë lëvizje të lehta laterale të nofullës së poshtme gjatë kontaktit me dhëmbët, të cilat eleminojnë parregullsitë e vogla të kuspideve që pengojnë artikulacionin. Për më tepër, ato mbajnë në ekuilibër pozicionin e dhëmbëve.

```
                                                                                            94.  Çfarë është fusha e okluzionit sipas Hilterbrandt?  
```

Fusha e okluzionit është zona funksionale në sipërfaqen okluzale, e cila zgjerohet për shkak të abrazionit; këtu ndodhin levizjet efektive të përtypjes, përkatësisht lëvizjet e shtrydhjes dhe fërkimit; këtu është edhe zona e kontaktit të plotë të dhëmbëve. Te gjitha lëvizjet jashtë fushës së okluzionit quhen artikulim, ndërsa të gjitha lëvizjet brenda fushës quhen okluzion. Fusha okluzale është një pjesë e kufizuar e sipëraqes okluzale dhe është e lidhur ngushtë me pozicionin e rrënjës.

```
                                                                                               95. Si funksionon linja e lidhjes fiziologjike? 
```

Linja lidhëse fiziologjike (sipas Hilterbrandt) është një vijë e përkulur që krijon një kënd me planin okluzal dhe formohet nga akset e molarëve. Sipas ligjit të formës dhe funksionit, molarët rreshtohen në mënyrë të tillë që të pëvetësojnë forcat e përtypjes në drejtim sa më aksial të mundshëm e më pas t’i kalojnë ato në nofull. Molari i parë mandibular është i vendosur brenda një linje që përfaqëson aksin e rënjës palatinale të molarit të parë maksilar. Molari i parë maksilar është i vendosur pingul me sipërfaqen okluzale, kështu që akset e dy molarëve, në mënyë ideale, formojnë një linjë lidhëse e cila krijon me planin okluzal nje kënd 160°.

```
                                                                                               96. Cilat janë parimet e përgjithshme për rreshtimin e dhëmbëve, që rrjedhin nga mësimet e artikulimit?
```

Nga analiza e lëvizjes së:\
\* nofullës së poshtme dhe elementët kryesorë të saj\
\* formave e dhëmbëve në lidhje me lëvizjen e nofullës së poshtme dhe artikulacionin\
\* kushteve statike të protezës totale\
\* retensioneve të protezës\
\* si edhe problemeve estetike\
Percaktohen parimet e përgjithshme të mëposhtme për rreshtimin e dhëmbëve:\
1\. Duhet të imitohen lëvizjet e nofullës së poshtme (nëse është e nevojshme, duhet të imitohen lëvizjet individuale)\
2\. Duhet të përdoren atikulatorë, të cilët lejojnë përcaktimin e vlerave individuale\
3\. Kurbat e okluzionit duhet të imitohen në mënyrë që të krijohet një kontakt tre-pikësh gjatë lëvizjeve laterale dhe protruzive, në përputhje me anën punuese dhe atë balancuese\
4\. Dhëmbët artificialë duhet të abradohen sipas formave funksionale dhe anatomilke\
5\. Sipas kushteve statike, dhëmëbët artificialë duhet të rreshtohen në mesin e kreshtës alveolare, në mënyrë që të qëndrojnë individualisht\
6\. Për të krijuar mbështejen për buzët dhe për të mbushur konturin e gojës, dhëmbët incizivë maksilarë duhet të vendosen pak më përpara kreshtës alveolare.

```
                                                                                                  97. Si janë të formuar dhëmbët artificialë sipas Gerberit? 
```

Sipas Gerberit dhëmbët artificialë kanë forma funksionale statike që lidhen me lëvizjen e mandibulës. Elementët funksionalë të këtyre formave janë alveolat mikro-artikuluese të dhëmbëve të mandibulës dhe mikro-kondilet në dhmëbët e maksilës. Rreshtimi i dhëmbëve bazohet në parimin e havanit dhe shtypësit. Kaviteti përtypës dhe kuspidet janë të vendosura lingualisht, gjë që lejon një pozicion pa probleme në mesin e kreshtës. Sipërfaqet e kuspideve bukale janë të formuara si sipërfaqe të abraduara dhe janë të lidhura me rrugën e kondilit. Dhëmbët artificialë të Gerberit formojnë çifte antagonistësh që janë të qëndrueshëm në mënyrë individuale.

```
                                                                                                  98. Çfarë nënkupton Gerber me stabilitet të përtypjes? 
```

Sipas Gerberit koncepti i stabilitetit të përtypjes është i lidhur me 2 fakte:\
1\. Qendra e përtypjes së protezës totale shtrihet në qendrën e përtypjes të zonës laterale, pra pika më e thellë e qendrës së kreshtës së mandibulës; aty ku shtrihet molari i parë, mbaron rradhitja e dhëmbëve të sipëm dhe proteza e poshtme është e qendrueshme\
2\. Të gjithë dhëmbët posteriorë qëndrojnë në mesin e kreshtës alveolare dhe pozicionohen brenda kurbës së pjerët okluzale; kanini maksilar zëvendësohet me një premolar për të siguruar qëndrueshmëri në këtë zonë.

```
                                                                                                     99. Cilat janë karakteristikat e pozicionimit të dhëmbëve sipas Gerber? 
```

Profesor Gerber gjithashtu zbaton parimin e vendosjes së dhëmbëve në mesin e kreshtës alveolare. Me dhëmbët e veçantë kondiloformë, forcat aktive të përtypjes, sipërfaqet linguale duhet të ndohen mbi mesin e kreshtës alveolare. Në mandibul, për shkak të formës së saj në anën vestibulare, dhëmbi mund të spostohet lingualisht, gjë që është e favorshme për stazën e protezës dhe nuk e kufizon hapësirën e gjuhës. Kuspidet bukale vendosen jashtë kontaktit në mënyrë që të mos ndikojnë në stabilitetin e protezës, por të sigurojnë qëndrueshmëri gjatë lëvizjeve laterale. Molarët e dytë maksilarë mund edhe të mos vendosen, ndërsa molarët e dytë mandibularë mund edhe të zëvendësohen me një premolar, i cili do të vepronte thjesht si një antagonist dytësor për molarin e parë maksilar.

```
                                                                                                     100.   Si duhet të dizenjohet pjesa e jashtme e protezës Gerber?
```

Sipas Gerber, sipërfaqja e jashtme e trupit të protezës është projektuar në mënyrë që të përshtatet me muskujt; me pak fjalë përpunohen mbështetësit e buzëve pranë muskulit orbikularis oris në zonën frontale dhe krijohet mbështetje për muskulin Buccinator në zonën laterale. Tërheqja e muskujve përcakton formën e protezës; duhet të vëzhgohen me kujdes zonat që duhet të lihen të lira.

```
                                                                                                        101. Cili është procesi i prodhimit të një proteze totale? 
```

Procesi i prodhimit të një proteze totale kryhet sipas hapave të mëposhtëm:\
1\. Analiza e mbajtjes dhe mbështetjes së protezës (mundësisht nëpëmjet masës kirurgjikale)\
2\. Krijimi i një përshtypje për planin e punës\
3\. Krijimi i lugës individuale\
4\. Marrja e masës funksionale për të regjistruar mukozat e lëvizshme\
5\. Derdhja e modelit dhe krijimi i shabllonave\
6\. Marrja e kafshimit dhe shënimi i linjave statike\
7\. Vendosja e modeleve në artikulator\
8\. Analiza e modelit dhe përzgjedhja e dhëmbëve\
9\. Rreshtimi i dhëmbëve dhe modelimi i trupit të protezës\
10\. Prova në gojë të pacientit, kontrolli i kafshimit dhe pozicionit të dhëmbëve\
11\. Përfundimi i modelit sipas korrigjimeve të bëra\
12\. Përpunimi i protezës\
13\. Vendosja në gojë\
14\. Përkujdesi sistematik nga ana e pacientit

```
                                                                                                           102. Si merret masa në nofullën pa dhëmbë? 
```

Masa në nofullën pa dhëmbë për protezën totale zakonisht zhvillohet në 2 faza:\
1\. Një masë muko-statike siguron një model paraprak , mbi të cilin do të krijohet luga individuale.\
2\. Para se të merret masa, luga funksionale korrigjohet dhe forcohen kufinjtë (zgjaten ose shkurtohen).\
3\. Masa funksionale muko-dinamike regjistron saktë lëvizjen e mukozës së lëvizshme.\
4\. Masa funksionale e përfunduar sigurohet me një kufi dylli (3 mm), i cili vendoset horizontalisht mbi kufirin e masës. Kjo krijon trashësinë e saktë të kufirit të modelit, pa dëmtuar kufirin funksional.\
5\. Modeli derdhet me allçi të klasit të III.\
103\. Çfarë duhet të përcaktojë marrëdhënia e nofullave për protezën totale?\
Me përcaktimin e pozicionit të kafshimit, duhet të përcaktohet orientimi 3 dimensional i nofullës së poshtme me nofullën e sipërme. Qëllimi është që të gjendet pozicioni i kafshimit të mëparshëm dhe okluzioni qendror. Në nofullat pa dhëmbë, ekuivalenti i okluzionit qendror shpesh quhet marrëdhënia qendrore, e cila ndahet në lidhje horizontale dhe vertikale.

```
                                                                                                           104. Çfarë është lidhja vertikale? 
```

Lidhja vertikale është lartësia e kafshimit dhe përcaktohet si:\
\* distanca nga pika më e thellë e forniksit në nofullën e sipëme, në pikën më të thellë në nofullën e poshtme (38-42 mm)\
\* distanca më e vogël e të folurit kur shqiptoni fjalët e provës\
\* përcaktimi i tipareve harmonike të fytyrës

```
                                                                                                              105. Çfarë është lidhja horizontale? 
```

Lidhja horizontale tregon lëvizjet laterale dhe protruzive. Ajo gjendet me saktësi nëpërmjet regjistrimit të kunjit intraoral.

```
                                                                                                              106. Çfarë është regjistrimi i kafshimit intraoral? 
```

Pozicioni i i okluzionit qendor përcaktohet me anë të regjistrimit nëpërmjet treguesit incizal. Një kunj regjistrimi fiksohet në qendër të shablloni të kafshimit. Pacienti bën lëvizje të pakushtëzuara protruzive dhe laterale, gjë që bën që kunji të regjistrojë lëvizjet në formën e këndit të një shigjete. Kryqëzimi i të gjitha linjave të lëvizjes tregon pozicionin e okluzionit qendror. Në këtë pozicion, modelet e kafshimit janë të lidhura me njëra-tjetrën dhe laboranti i monton ato në artikulator.

```
                                                                                                              107.  Si kontrollohet pozicioni i dhëmbëve gjatë rreshtimit? 
```

Pozicioni i dhëmbëve kontrollohet në tre drejtime hapësinore: okluzal, vestibular dhe aproksimal. Rrotullimi i dhëmbëve brenda harkut dentar mund të kontrollohet duke e parë nga ana okluzale; fisurat qendrore të dhëmbëve posteriorë ndodhen mbi mesin e kreshtës; dhëmbët anteriorë të mandibulës formojnë rrethin e Bonwill; tangentja e premolarëve duhet të riprodhohet në maksilë.\
Duhet të kontrollohet që asnjë dhëmb të mos jetë i vendosur shumë para harkut ose shumë brenda. Parë nga ana vestibulare, mund të kontrollohet edhe inklinimi i aksit të dhëmbëve. Karakteristikat estetike janë të rëndësishme në zonën anteriore, ndërsa në zonën posteriore duhet t’i jepet rëndësi formës së saktë të fisurave dhe kurbës së kompensimit sagital. Kurba e kompensimit transversal kontrollohet nga një pikë e përafërt. Dhëmbët qëndrojnë në mesin e kreshhtës dhe janë të inklinuar në drejtim vestibular në nofullën e sipërme dhe ne drejtim lingual në nofullën e poshtme.

```
                                                                                                              108. A ka ndonjë ndryshim midis kurbave të okluzionit dhe kurbave të kompëensimit? 
```

Po, linja e harkuar e vijës së okluzionit në kafshimin eugnatik, quhet kurba e okluzionit. Është një kurbë relativisht e sheshtë, ku dhëmbët ë anës punuese janë në kontakt, ndërsa ato të anës balancuese nuk kanë kontakt me njeri-tjetrin. Kurba e okluzionit e lakuar, siç duhet riprodhuar në rastin e protezës totale, quhet ndryshe kurba e kompensimit. Ajo është më e përkulur se sa kurba e okluzionit dhe dhëmbët qëndrojnë në kontakt të gjithëanshëm gjatë lëvizjeve protruzive dhe laterale. Pra, si dhëmbët e anës punuese ashtu edhe ato të anës balancuese, mbeten në kontakt brenda kurbës së kompensimit.

```
                                                                                                              109.   Deri në cilën pikë duhet të kryhet lëvizja laterale e kontrollit? 
```

Për të kontrolluar lakimin e kurbave të kompensimit, imitohen lëvizjet laterale dhe protruzive, gjatë të cilave dhëmbët duhet të qëndrojnë në kontakt pa lëvizur bazën e protezës. Për të vazhduar kontrollin, lëvizja laterale vazhdon deri sa skajet proksimale derisa incizivët centralë dhe lateralë të të dy nofullave të jenë në të njëjtin drejtim. Më pas incizivët në anën punuese kanë kontakt gjatë kafshimit, ndërsa dhëmbët posteriorë janë në kontakt majë më majë. Në anën balancuese kuspidet palatinalë të maksilës kanë kontakt rrëshqitës me kuspidet bukalë të dhëmbëve mandibularë.

```
                                                                                                                 110. Pse duhet të riprodhohet me saktësi sulkusi proksimal edhe midis dhëmbëve artificialë?
```

Sulkuset proksimalë midis dhëmbëve posteriorë janë zonat e kontaktit të antagonistëve. Nëse një dhëmb është i ngritur ose i ulur më shumë sec duhet, antagonisti mund të ketë kontakt vetëm me dhëmbin që është më I ngritur. Në këtë rast nuk është e mundur të arrihet një interkuspidim I saktë.\
111\. Cfarë nënkuptojmë me hark sagital në protezën totale?\
Koncepti i harkut sagital përcakton shkallën e inklinimit mbi dhëmbët e poshtëm. Kjo do të thotë që incizivët vendosen në një raport të tillë me njëri-tjetrin që margo incizale e incizivëve të sipërm arrijnë dhëmbët e poshtëm deri në momentin që ndohdën përpara margove të incizivëve mandibularë. Pozicioni i nofullave kundrejt njëra-tjetrës mund të ndikojë në harkun sagital: nëse mandibula është e vendosur para, zgjidhet një hark sagital i vogël. Nëse buza e sipërme është e fryrë, overbite duhet të jetë i madh.\
112\. Cila është rëndësia e harkut sagital në protezën totale?\
Harku sagital e lejon pacientin të kryejë lëvizjet jashtë okluzionit qëndror, pa shkëputur protezën. Harku sagital synon gjithashtu kontaktin midis dhëmbëve anteriorë dhe posteriorë gjatë lëvizjeve protruzive dhe laterale. Nëse molarët e fundit janë në kontakt rrëshqitës gjatë lëvizjeve protruzive, proteza është e qëndueshme.

```
                                                                                                                       113.   Çfarë devijimesh individuale mund të bëhen në pozicionin standard të dhëmbëve anteriorë të sipërm? 
```

Parregullsitë e vogla dhe të qëllimshme në pozicionin e dhëmbëve i japin protezës një pamje më natyrale. Në këtë mënyrë mund të devijohët aksi i dhmëbëve për të krijuar një individualitet dhe harmoni të protezës. Edhe ndryshimet në pozicionin e dhëmbëve (rotacioni) të cilat mund të çojnë në mbivendosjen e dhëmbëve, rrisin natyralitetin e protezës. Format bazë të dhëmbëve në disa kompani janë të dizenjuara sipas tipareve të fytyrës (p.sh. për tiparet mashkullore kryesisht zgjidhen dhëmbë me formë katrore).

```
                                                                                                                          114.   Cili është pozicioni i rregullt i incizivit central maksilar?
```

Incizivi i parë maksilar qëndron përballë kreshtës alveolare, në mënyrë që sipërfaqja labiale të jetë përafërsisht 7 mm përpara qendrës së papilës incizivale. Parë nga ana proksimale dallohet qartë inklinimi vestibular; konturi labial i incizivit të parë maksilar është vertikal. Parë nga ana labiale, është i inklinuar mezialisht, është i vendosur rreth 1-2 mm mbi planin okluzal ose linjës mbyllëse të buzëve. Parë nga ana okluzale, dy incizivët centralë tregojnë nisjen e harkut dentar.\
115\. Cili është pozicioni i rregullt i incizivit lateral maksilar?\
Edhe incizivi lateral maksilar është i vendosur përpara kreshtës alveolare. Janë më të shkurtër dhe më të inklinuar mezialisht. Parë nga ana proksimale, vihet re një inklinim vestibular më i theksuar; parë nga ana okluzale, ato tregojnë vazhdimin e harkut dentar.\
116\. Cili është pozicioni i rregullt i kaninit maksilar?

Kanini gjithashtu është i vendosur pak më përpara kreshtës alveolare. Maja shqyese pozicionohet aty ku fillojnë rugat palatine. Si të gjithë dhëmbët anteriorë, kanini është i inklinuar në anën vestibulare dhe ka një inklinim të lëhte mezialisht. Gjatësia e tij është e njëjtë me incizivin central maksilar. Parë nga ana proksimale, vërehet që margoja cervikale dhe maja shqyese janë në vijë të drejtë; në mes vërehet kreshta mediane. Parë nga ana okluzale, është i qartë pozicionimi i kaninëve në harkun dentar.\
117\. Cili është pozicioni i rregullt i frontalëve të poshtëm?\
Dhëmbët frontalë mandibularë ndodhen fiks mbi sipërfaqen okluzale dhe formojnë një vijë të drejtë me margot e tyre. Parë nga ana labiale, akset e dhëmbëve janë pothuajse vertikalë, lehtësisht të inklinuar mezialisht. Kanini është dhëmbi më i inklinuar mezialisht. Parë nga ana proksimale dallohet qartë inklinimi i diferencuar vestibular i dhëmbëve. Të gjithë dhëmbët anteriorë mandibularë janë të vendosur në mesin e kreshtës alveolare, e cila është pothuajse e drejtë në zonën e frontalëve. Inzicivët e poshtëm duhet të rreshtohen të inklinuar vestibular, në mënyrë që t’i japin formë harkut dentar sipas rrethit të Bonwill. Parë nga ana okluzale, rrethi i Bonwill bëhet i dukshëm, pasi dhëmbët janë të rrotulluar rreth aksit të tyre në harkun dentar.\
118\. Kur është e nevojshme të lihet në hapësirë boshe midis kaninit dhe premolarit të parë në nofullën e sipërme?\
Në disa raste mund të jetë e nevojshme të lihet një hapësirë e vogël boshe midis kaninit dhe premolarit të parë në nofullën e sipërme, për të kompensuar gjerësin e dhëmbëve anteriorë të të dyja nofullave. Nëse dhëmbët anteriorë të maksilës kanë gjerësi më të vogël se normalja, lihet një hapësirë boshe midit 3 dhe 4 në maksilë, në mënyrë që dhëmbët posteriorë të vendosen në interkuspidim të saktë. Madhësia e harkut sagital gjithashtu mund të ndikojë në lënien e kësaj hapësire boshe: në rastin e një harku të madh sagital dhe me dhëmbë anteriorë me gjerësi normale.\
119\. Kur është e nevojshme të lihet në hapësirë boshe midis kaninit dhe premolarit të parë në nofullën e poshtme?\
Hapësira midis kaninit dhe premolarit të parë mandibular mund të jetë e nevojshme në rastet kur dhëmbët anteriorë të sipërm janë më të gjerë seç duhet në raport me dhëmbët anteriorë të poshtëm. Edhe këtu mund të ndikojë madhësia e harkut sagital: nëse harku është i vogël, krijohet kjo hapësirë midis 3 dhe 4 mandibular.\
120\. Cili është pozicioni i rregullt i dhëmbëve posteriorë të mandibulës, parë nga ana vestibulare?\
Plani okluzal përcakton pozicionin e dhëmbëve posteriorë të poshtëm. Pozicioni i planit okluzal përcaktohet nëpërmjet shënimeve të nevojshme në artikulator. Dhëmbët posteriorë duhet të rreshtohen brenda kurbave të kompensimit. Kurba e kompensimit sagital krijohet kur shohim nofullat nga ana vestibulare, sepse 4 ndodhet më poshtë se 3, 5 lehtësisht më poshtë se 4, dhe 6 më poshtë se 5, ndërsa 7 është aq e inklinuar saqë prek planin okluzal me tuberkulin e saj distobukal. Molari i parë (6) duhet të vendoset në pikën më të thellë të kreshtës alveolare. Pjerrësia e kurbës varet edhe nga inklinimi mezial i kaninit: një inklinim mezial i theksuar krijon një kurbë më të sheshtë.\
121\. Cili është pozicioni i rregullt i dhëmbëve posteriorë të mandibulës, parë nga ana proksimale?\
Parë nga ana proksimale, të gjithë dhëmbët posteriorë mandibularë duhet të vendosen në qendër të kreshtës alveolare dhe të jenë të inklinuar lingualisht, në mënyrë që të krijohet kurba e kompensimit sagital. Lakimi i kurbës krijohet duke imituar shkallëzimin e dhëmbëve, të cilët janë më të lartë në pjesën anteriore dhe vijnë duke u ulur në drejtim distal. Premolari i parë është dukshëm i inklinuar lingualisht. Gjithashtu edhe premolari i dytë. Edhe në molarin e parë vërehet ky inklinim, ndërsa molari i dytë është pothuajse horizontal me sipërfaqen okluzale.\
122\. Cili është pozicioni i rregullt i dhëmbëve posteriorë të maksilës, parë nga ana vestibulare?\
Parë nga ana vestibulare, aksi i dhëmbëve posteriorë të sipërm ka një inklinim normal: premolarët janë të inklinuar mezialisht, molari i parë është pothuajse vertikal dhe molari i dytë i inklinuar distalisht. Duke qenë se formohet kurba e kompensimit sagital, dhëmbët posteriorë të maksilës tentojnë të shkojnë drejt planit okluzal.\
123\. Cili është pozicioni i rregullt i dhëmbëve posteriorë të maksilës, parë nga ana proksimale?\
Parë nga ana proksimale, dhëmbët posteriorë të maksilës kanë një inklinim të lehtë vestibular. Ky inklinim është i nevojshëm, që kuspidet punuese të dhëmbëve të sipërm të arrijnë kontakt të plotë okluzal në fisurat qendrore të dhëmbëve posteriorë të poshtëm. Premolari i parë maksilar prek planin horizontal vetëm me tuberkulin bukal, premolari i dytë prek planin me të dy tuberkulat, ndërsa molari i parë prek planin vetëm me tuberkulin mezio-palatinal dhe molari i dytë nuk ka kontakt. Ky diferencim i inklinimit krijon kurbën e kompensimit transversal.\
124\. Cilat detaje kontrollohen gjatë kontrollit final të një proteze totale?\
Parë nga ana okluzale, dhëmbët posteriorë dhe fisurat e tyre qendrore janë të vendosur në mes të kreshtës alveolare dhe formojnë tangenten e premolarëve. Konturi vestibular i kaninit dhe molarit të parë takohen nga një linjë, pas të cilës qëndron premolari. Për shkak të interkuspidimit të saktë me dhëmbët e poshtëm, nëse harku dentar i mandibulës është i formuar siç duhet, harku dentar i maksilës, përfshirë edhe tangenten e premolarit, krijohet vet.\
125\. Pse harkada e sipërme ka formën e një gjysëm elipsi?\
Kjo formë e harkut në nofullën e sipërme është e nevojshme që dhëmbët të mos inklinohen shumë në drejtim vestibular dhe në këtë mënyrë pacienti gjatë përtypjes të mos kafshojë faqen e tij.\
126\. Çfarë duhet të kontrolloni në protezën totale të përfunduar?\
Gjatë kontrollit final të protezës totale, kontrollohen me kujdes:\
\* modeli, preparimi i tij, pozicionimi në artikulator dhe analiza e modelit\
\* pozicioni i dhëmbëve, harku dentar, interkuspidimi\
\* qëndrueshmëria e protezës gjatë funksionimit\
\* baza e protezës dhe modelimi i saj\
\* materiale i përdorur në protezën e përfunduar\
127\. Çfarë duhet të kontrollohet kur bëhen modelet?\
Modelet duhet të jenë të padëmtuara, në veçanti kufiri i protezës duhet të jetë 2 mm mbi kufirin e modelit. Ligamentet dhe kreshtat nuk duhet të jenë të fshira ose të gërvishtura.\
128\. Çfarë duhet të kontrollohet gjatë përgatitjes së modelit?\
Duhet të shënohen të gjitha linjat ndihmëse në model. Për të kompletuar analizën e modelit, linja A-H duhet të fshihet në formën e një harku të dyfishtë, nga tuberi ne tuber, duke përfshirë spinën nazale. Duhet të bëhet një gravurë 1.5 mm e thellë dhe 2-3 mm e gjerë në drejtim dorsal. Nëse është e nevojshme, duhet të kryhen edhe gravura shtesë.\
129\. Si të kontrolloni nëse modelet janë në pozicionin e duhur?\
Modelet duhet të vendosen në artikulator në mënyrë të tillë që plani i okluzionit të përputhet me shënimet në artikulator: pika incizale e poshtme dhe ⅓ e trekëndëshave retromolarë duhet të kenë të njëjtin pozicion sipas shënimeve. Modelet duhet të qëndrojnë horizontalisht dhe jo të pjerrëta.\
130\. Si mund të veriofikoni që analiza e modelit është bërë saktë?\
Shënimet tipike që bëhen në model, ngelin në bazën e modelit: vija mediane, linjat e kreshtave, rugat palatine, trekëndëshat retromolarë etj. Në modelin e nofullës së sipërme shënohen 12 zona të rëndësishme për ndërtimin e protezës, ndërsa në modelin e nofullës së poshtme 10.\
131\. Si mund të verifikoni që pozicionimi i dhëmbëve është estetikisht i kënaqshëm?\
Pozicioni individual i dhëmbëve mund të kontrollohet duke e vendosur protezën mbi model. Nëse është bërë përzgjedhja standarde e dhëmbëv, kontrollohen:\
\* inklinimi i boshteve të incizivëve centralë, si dhe inklinimi mezial dhe vestibular i tyre,\
\* pozicioni i kaninëve maksilarë, inklinimi i lehtë mezialisht, si edhe shtrira e margos cervikale dhe majës shqyese në vijë të drejtë,\
\* vendosja e premolarëve maksilarë brenda tangentes së premolarëve,\
\* dhëmbët frontalë mandibularë janë të vendosur në planion okluzal dhe formojnë rrethin e Bonwill, nëpërmjet inklinimeve vestibulare dhe linguale të tyre.\
132\. Si mund të verifikoni që harqen dentare janë formuar saktë?\
Harku dentar kontrollohet si më poshtë:\
\* Verifikohet përputhja midis qendrës së harkut dhe qendrës së fytyrës;\
\* Pozicioni i dhëmbëve frontalë mandibularë në mesin e kreshtës alveolare;\
\* Pozicioni i dhëmbëve distralë mandibularë në mesin e kreshtës alveolare;\
\* Pozicioni i dhëmbëve distalë maksilarë në mesin e kreshtës alveolare;\
\* Pozicioni i kaninëve në pikën e kaninëve;\
\* Pozicioni i dhëmbëve frontalë maksilarë përpara kreshtës alveolare, 7 mm përpara qendrës së papilës incizivale;\
\* Forma e harkut anterior;\
\* Forma parabolike e harkut mandibular;\
\* Forma gjysëm elipsoide e harkut maksilar;\
\* Ruajtja e planit okluzal.\
133\. Si mund të verifikoni nëse rreshtimi i dhëmbëve është i saktë?\
Dhëmbët anteriorë dhe posteriorë rreshtohen sipas rregullit të antagonistit; interkuspidimi oral dhe vestibular janë të plotë. Dhëmbët anteriorë formojnë harkun sagital. Nëse linja interalveolare është shumë e inklinuar (nën 80°), mund të jetë i nevojshëm një rreshtim crossbite.\
134\. Si mund të verifikoni nëse proteza është e qëndrueshme?\
Fillimisht kontrollohet nëse dhëmbët janë brenda kurbave të kompensimit sagital dhe transversal; dhëmbët distalë duhet të formojnë kreshtat marginale në mënyrë që të përputhen me antagonistët. Kontaktet e dhëmbëve kontrollohen nëpërmjet lëvizjeve funksionale të mandibulës. Duhet të krijohet të paktën një kontakt tre-pikësh në çdo lëvizje (laterale dhe protruzive): një kontakt në dhëmbët frontalë dhe 2 në pjesën distale në zonën e molarëve. Kontakti shumëpikësh nuk është i domosdoshëm, por do të rriste funksionalitetin e protezës.\
135\. Si mund të verifikoni nëse modelimi i protezës është bërë saktë?\
Për të kontrolluar nëse trupi i protezës është modeluar siç duhet:\
\* Skajet funksionale duhet të shërbejnë si valuvl;\
\* Kontrollohen zonat e lehtësimit të protezës, ligamentet, zonat ku kapen muskujt, kufiri i protezës;\
\* Zgjatimet e nevojshme (p.sh. sublinguale);\
\* Riprodhimi i forniksit;\
\* Modelimi i gingivës, kreshtave alveolare, plikave etj.
